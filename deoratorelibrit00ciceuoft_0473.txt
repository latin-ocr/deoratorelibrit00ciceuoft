PARTITIONES. 465

sunt, quae nobis suppetant, sed etiam illa, quae
adversentur, videnda. Et, si ex contentione pro-
cliviora erunt nostra, non solum effici posse quae
suademus, erit persuadendum: sed curandum e-
tiam, ut illa facilia, proclivia, jucunda videantur.
Dissuadentibus autem, aut utilitas labefactanda
est, aut efficiendi difficultates efferendae, neque
aliis ex praeceptiS‚ sed iisdem ex suasionis locis.
Uterque vero ad augendum habeat exemplorum
aut recentium, quo notiora sint, aut veterum,
quo plus auctoritatis habeant, copiam: maxi-
meque sit in hoc genere meditatus, ut possit
vel utilia, ac necessaria saepe honestis, vel haec
illis anteferre. Ad commovendos autem animos
maxime proficient, si incitandi erunt, hujusmo-
di sententiae, quae ad explendas cupiditates,
aut ad odium satiandum, aut ad ulciscendas
injurias pertinebunt. Sin autem reprimendi ;
de incerto statu fortunae, dubiisque eventis re-
rum futurarum, et retinendis suis fortunis, si
erunt secundae3 sin autem adversae, de peri-
culo commonendi. Atque hi quidem sunt per-
orationis loci. Principia autem in sententiis
dicendis brevia esse debent. Non enim sup-
plex, ut ad judicem, venit orator, sed hortator,
atque auctor. Quare proponere, qua mente
dicat, quid velit, quibus de rebus dicturus sit,
debet, hortarique ad se breviter dicentem audi-
endum. Tota autem oratio simplex, et gravis,
et sententiis debet ornatior esse, quam verbisq
Gg

