LIBER SECUNDUS. 195

rem; ibi commorer, ibi habitem, ibi haeream:
a malo autem vitioque causae ita recedam, non
ut id me defugere appareat, sed ut totum bono
illo ornando et augendo dissimulatum obruatur.
Et, si causa est in argumentis, firmissima quae-
que maxime tueor, sive plura sunt, sive aIIquod
unum. Sin autem in conciliatione, aut in per-
motione causa est 3 ad eam me potissimum par-
tem, quae maxime commovere animos homi-
num potest, confero. Summa denique hujus
generis haec est, ut, si in refellendo adversario,
firmior esse oratio, quam in confirmandis nos-
tris rebus, potest, omnia in illum conferam te-
la: sin nostra facilius probari, quam illa redar-
gui possunt3 abducere animos a contraria de-
fensione, et ad nostram conor traducere. Duo
denique illa, quae facillima videntur (quoniam
quae difficiliora sunt, non possum) mihi pro
meo jure sumo : Unum, ut molesto aut difficili
argumento aut loco, nonnunquam omnino nihil
respondeam ; quod forsitan aliquis jure irriserit:
quis enim est, qui id facere non possit? sed ta-
men ego de mea nunc, non de aliorum faculta-
te disput0‚ confiteorque me, si quae premat rcs
vehementius, ita cedere solere, ut non modo
non abjecto, sed ne rejecto quidem scuto, fu-
gere videar3 sed adhibere quandam in dicendo
speciem atque pompam, et pugnae similem fu·
gam : consistere vcro in meo praesidio sic, ut
non fugiendi hostis, sed capiendi loci causa ces-

[Ο
Ὦ
ἰῶ

sisse videar. Alterum est illud, quod ego ora- 295.

ΝΩ

