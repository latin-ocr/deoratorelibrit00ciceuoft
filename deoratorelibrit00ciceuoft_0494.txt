486 TO PICA.

Aristotele sunt hae quasi sedes, e quibus argu..
menta promuntur. Itaque licet definire, Locum
esse argumenti sedem: Argumentum autem,
rationem, quae rei dubiae faciat fidem. ‘Sed ex
his locis, in quibus argumenta inclusa sunt, alii
in eo ipso, de quo agitur, haerent3 alii assu-
muntur extrinsecus. In ipso, tum ex toto, tum
ex partibus ejus, tum ex nota, tum ex his rebUS,
quae quodam modo affectae sunt ad id, de quo
quaeritur. Extrinsecus autem ea dicuntur,
quae absunt, longeque disjuncta sunt. Sed ad
id totum, de quo disseritur, tum definitio adhi-
betur, quae quasi involutum evolvit id, de quo
quaeritur. Ejus argumenti talis est formula :
Jus civile est aequitas constituta iis, qui ejusdem
civitatis sunt, ad res suas obtinendas: ejus au-
tem aequitatis utilis est cognitio: utilis est ergo
juris civilis scientia. Tum partium enumeratio,
quae tractatur hoc modo: Si neque censu, ne-
que vindicta, nec testamento liber factus est,
non est liber : neque est ulla earum rerum ε
non est igitur liber. Tum notatio, cum ex vi
verbi argumentum aliquod elicitur, hoc modo:
Cum lex assiduo vindicem assiduum esse jubeat,
locupletem jubet locupleti: locuples enim est
assiduus, ut ait Aelius, appellatus ab asse dan-
do.

Ducuntur etiam argumenta ex iis rebus, quae
quodam modo affectae sunt ad id, de quo quae-
ritur. Sed hoc genus in plures partes distribu-
tum est. Nam alia conjugata appellamus, alia

 

