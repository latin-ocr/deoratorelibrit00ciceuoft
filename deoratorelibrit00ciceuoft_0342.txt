334 DE CLARIS

de ingeniis oratorum potest. Sed inter hos ae-
tate paulum his antecedens sine controversia
Ser. Galba eloquentia praestitit ε et nimirum is
princeps ex Latinis, illa oratorum propria et
quasi legitima opera tractavit, ut egrederetur a ’
proposito ornandi causa, ut delectaret animos,
ut permoveret, ut augeret rem, ut miserationi-
bus, ut communibus locis uteretur. Sed nescio
quomodo hujus, quem constat eloquentia prae-
stitisse, exiliores orationes sunt, et redolentes
magis antiquitatem, quam aut Laelii, aut Scipi-
onis, aut etiam ipsius Catonis: itaque exarue-
runt, vix jam ut appareant. De ipsius Laelii et
Scipionis ingenio, quanquam ea est jam opinio,
ut plurimum tribuatur ambobus 3 dicendi tamen
laus est in Laelio illustrior. At oratio Laeli-i de
collegiis non melior, quam, de multis quam vo-
les, Scipionis: non quo illa Laelii quidquam sit
dulcius, aut quod de religione dici possit augus-
tius3 sed multo tamen vetustior, et horridior
ille, quam Scipio: et cum sint in dicendo variae
voluntates, delectari mihi magis antiquitate vi-
: detur, et lubenter verbis etiam uti paulo magis
priscis Laelius. Sed est mos hominum, ut nolint
'eundem pluribus rebus excellere. Nam ut ex
bellica laude adspirare ad Africanum nemo po-
test, in qua ipsa egregium viriati bello reperi-
mus fuisse Laelium ε sic ingenii, literarum, elo-
quentiae, sapientiae denique, etsi utrique pri-
mas, priores tamen libenter deferunt Laelio.
Nec mihi caeterorum judicio solum videtur, sed

