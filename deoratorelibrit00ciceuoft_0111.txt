0

LIBER SECUNDUS. 103

dum ea reperirentur, possem vobis exponere!
Sed de me videro: nunc hoc propono, quod
mihi persuasi, quamvis ars non sit, tamen nihil
esse perfecto oratore praeclarius. Nam, ut u-
sum dicendi omittam, qui in omni pacata et li-
bera civitate dominatur, tanta oblectatio est in
ipsa facultate dicendi, ut nihil hominum aut au-
ribus, aut mentibus, jucundius percipi possit.
Qui enim cantus moderatae orationis pronuntia· 34„
tione dulcior inveniri potest ? quod carmen arti-
· ficiosa verborum conclusione aptius? qui actor
in imitanda,quam orator in suscipienda veritate,
jucundior? Quid autem subtilius, quam acutae
crebraeque sententiae? Quid admirabilius, quam
res splendore illustrata verborum? quid plenius,
quam omni rerum genere cumulata oratio? Ne-
que enim ulla non propria oratoris est res, quae
quidem ornate dici graviterque debeat.

Hujus est in dando consilio de maximis rebus 9.
cum dignitate explicata sententia: ejusdem et 35.
languentis populi incitatio, et effi-enati modera-
tio. Eadem facultate et fraus hominum ad per-
niciem, et integritas ,ad salutem vocatur. Quis
cohortari ad virtutem ardentius, quis a vitiis a-
crius revocare, quis vituperare improbos asperi-
us, quis laudare bonos ornatius, quis cupidita-
tem vehementius frangere accusando potest?
quis moerorem levare mitius consolando? Hi· 36.
storia vero, testis temporum, lux veritatis, vita
memoriae, magistra vitae, nuntia vetustatis, qua
voce alia, nisi oratoriS, immortalitati commen-

G 4

