67.

390 DE CLARIS

quam et ex facie et ex vultu videbatur) nec
abundans verbis, etsi fallebat in eo ipso: sic in-
tervallis, exclamationibus, voce suavi et canora,
admirando irridebat, calebat in agendo, ut ea,
quae deerant, non desiderarentur. Ita tanquam
Curio copia nonnulla verborum, nullo alio bono,
tenuit oratorum locumÍ¾ sic Cn. Lentulus cae-
terarum virtutum dicendi mediocritatem actione
occultavit, in qua excellens fuit. Neque multo
secus P. Lentulus, cujus et excogitandi et lo-
quendi tarditatem tegebat formae dignitas, cor-
poris motus plenus et artis et venustatis, vocis
et suavitas et magnitudo. Sic in hoc nihil prae.-
ter actionem fuit3 caetera etiam minora, quam
in superiore.

M. Piso quidquid habuit, habuit ex discipli-
na3 maximeque ex omnibus, qui ante fuerunt,
Graecis doctrinis eruditus fuit. Habuit a na-
tura genus quoddam acuminis, (quod etiam arte
limaverat) quod erat in reprehendendis verbis
versutum et solers3 sed saepe stomachosum,
nonnunquam frigidum, interdum etiam facetum.
Is laborem, quasi cursum, forensem diutius non
tulit, quod et corpore erat infirmo, et hominum
ineptias ac stultitias, quae devorandae nobis
sunt, non ferebat, iracundiusque respuebat, si-
ve morose, ut putabatur, sive ingenuo libero-
que fastidio. Is cum satis floruisset adolescens,
minor haberi est coeptus postea. Deinde ex
virginum judicio magnam laudem est adeptus,
et ex eo tempore quasi revocatus in cursum, te-

 

