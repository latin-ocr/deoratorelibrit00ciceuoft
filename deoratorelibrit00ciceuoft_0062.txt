171.

172.

38..

173.

54 DE ORATORE

cum P. Scaevolae frater esset solitus ei persaepe
dicere, neque illum in jure civili satis 1111 arti
facere posse, nisi dicendi copiam assumsisset:
(quod quidem hic, qui mecum Cos. fuit, filius
ejus est consecutus :) neque se ante causas ami-
corum tractare atque agere coepisse, quam jus
civile didicisset. Quid vero ille M. Cato? nonne
et eloquentia tanta fuit, quantam illa tempora,
atque illa aetas in hac civitate ferre maximam
potuit, et juris civilis omnium peritissimus? Ve-
recundius hac de re jamdudum loquor, quod
adest vir in dicendo summus quem ego unum
oratorem maxime admiror: sed tamen idem hoc
semper jus civile contemsit.

Verum, quoniam sententiae atque opinionis
meae voluistis esse participes, nihil occultabo;
et, quoad potero, vobis exponam, quid de qua· ζ
que re sentiam. Antonii incredibilis quaedam,
et prope singularis et divina vis ingenii videtur,
etiamsi hac scientia juris nudata sit, posse facile
caeteris armis prudentiae causas tueri atque de-
fendere. Quamobrem hic nobis sit exceptus:
caeteros vero non dubitabo primum inertiae con-
demnare sententia mea, post etiam impudentiae.
Nam volitare in foro, haerere in jure ac praeto-
rum tribunalibus, judicia privata magnarum re-

5rum obire, in quibus saepe non de facto, sed de

aequitate ac jure certetur-3 jactare se in causis ’
centumviralibus, in quibus usucapfflnum, tute-
larum, gentilitatum, agnationum, alluvionum,
circumluvionum, nexorum, mancipiorum, parie-

 

