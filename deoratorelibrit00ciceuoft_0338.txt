330 DE CLARIS

sed tamen molliora, quam Canachi: nondum
Myronis satis ad veritatem adducta3 jam tamen
quae non dubites pulchra dicere: pulchriora
etiam Polycleti, et jam plane perfecta, ut mihi
quidem videri solent. Similis in pictura ratio
est, in qua Zeuxim, et Polygnotum, et Timan-
tem, et eorum, qui non sunt usi plus quam qua-
tuor coloribus, formas et lineamenta laudamus.
At in Aetione, Nicomacho, Protogene, Apelle
jam perfecta sunt omnia: et nescio an reliquis
in rebus omnibus idem eveniat. Nihil est enim
simul et inventum, et perfectum. Nec dubi-
tari debet, quin fuerint ante Homerum poetae ι
quod ex eis carminibus intelligi potest, quae apud
illum, et in Phaeacum, et in procorum epulis
canuntur. Quid? nostri veteres versus ubi
sunt ?

Quos olim Fauni, vatesque canebant,
Cum neque Musarum scopulos quisquam superarat,
Nec dicti studiosus erat .· - - - -
Ante hunc - - - -

ait ipse de se ε nec mentitur in gloriando. Sic
enim sese res habet. Nam et Odyssea Latina
est, sic, tanquam opus aliquod Daedali, et Li.-
vianae fabulae, non satis dignae quae iterum
legantur. Atque hic Livius, qui primus fabu-
lam, C. Clodio Caeci filio et M. Tuditano con-
sulibus, docuit, anno ipso antequam natus est
Ennius, post Romam conditam autem quarto-
decimo et quingentesimo, ut hic ait, quem nos
sequimur: est enim inter scriptores de numero

 

