LIBER TERTIUS. 271

Quis doctior iisdem illis temporibus, aut cujus
eloquentia literis instructior fuisse traditur, qnam
Pisistrati? qui primus Homeri libros, confusos
antea, sic disposuisse dicitur, ut nunc habemus.
Non fuit ille quidem civibus suis utilis ; sed ita
eloquentia floruit, ut literis doctrinaque prae-
staret. Quid Pericles? de cujus dicendi copia
sic accepimus, ut, cum contra voluntatem Athe-
niensium loqueretur pro salute patriae, severius
ta‘men id ipsum, quod ille contra populares ho-
mines diceret, populare omnibus et jucundum
videretur3 cujus in labris veteres comici, etiam
cum illi maledicerent, (quod tum Athenis fieri
licebat) leporem habitasse dixerunt3 tantamque
in eo vim fuisse, ut in eorum mentibus, qui au-
dissent, quasi aculeos quosdam relinqueret. At
hunc non clamator aliquis ad clepsydram latrare
docuerat ι sed (ut accepimus) Clazomenius ille
Anaxagoras, vir summus in maximarum rerum
scientia. Itaque hic doctrina, consilio, eloquen-
tia excellens, quadraginta annos praefuit Athe-
nis, et urbanis eodem tempore, et bellicis rebus.
Quid Critias? quid Alcibiades ? civitatibus suis
quidem non boni, sed certe docti atque elo-
quentes, nonne Socraticis erant disputationibus
eruditi ? Quis Dionem Syracusium doctrinis om-
nibus expolivit? non Plato? atque eum idem
ille non linguae solnm, verum etiam animi ac
virtutis magister, ad liberandam patriam impulit,
instruxit, armavit. Aliisne igitur artibus hunc
Dionem instituit Plato, aliis Isocrates clarissi-

138.

139.

