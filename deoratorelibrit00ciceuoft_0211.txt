LIBER SECUNDUS. 203

brachium concalefecerit, tum te solere pugnare: .
neque attendit, eos ipsos, unde hoc simile ducat,
illas primas hastas ita jactare leniter, ut et venu-
stati vel maxime serviant, et reliquis viribus suis
consulant. Neque est dubium, quin exordium 317.
dicendi vehemens et pugnax non saepe esse de-
beat: sed si in ipso illo gladiatorio vitae certa-
mine, quo ferro decernitur, tamen ante con-
gressum multa fiunt, quae non ad vulnus, sed ad
speciem valere videantur ; quanto hoc magis in
oratione exspectandum, in qua non vis potius,
sed delectatio postulatur? Nihil est denique in
natura rerum omnium, quod se universum pro-
fundat, et quod totum repente evolet: sic om-
nia, quae fiunt, quaeque aguntur acerrime, le-
nioribus principiis natura ipsa praetexuit. Haec 318.
autem in dicendo non extrinsecus alicunde quae-
renda, sed ex ipsis visceribus causae sumenda
sunt. Idcirco, tota causa pertentata atque per-
specta, locis omnibus inventis atque instructis,
considerandum est, quo principio sit utendum ε
sic et facile reperietur. Sumentur enim ex iis 319.
rebUS‚ quae erunt uberrimae vel in argumentis,
vel in iis partibus, ad quas dixi digredi saepe
oportere. Ita et momenti aliquid afferent, cum
erunt pene ex intima defensione deprompta; et
apparebit ea non modo non esse communia, nec
in alias causas posse transferri, sed penitus ex ea
causa, quae tum agatur, effloruisse. ⁴

Omne autem principium aut rei totius, quae 79·
agetur, significationem habere debebit, aut adi· 320.

