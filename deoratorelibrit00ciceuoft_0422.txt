86.

414- DE CLARIS

oratores, ut imperitos posses in errorem indua
cere. Equidem in quibusdam risum vix tene-
bam, cum Attico Lysiae Catonem nostrum com-
parabas, magnum mehercule hominem, vel po-
tius summum, et singularem virum: nemo di-
cet secus: sed oratorem? sed etiam Lysiae si-
milem, quo nihil potest esse pictius? bella iro-
nia, si jocaremur: sin asseveramus, vide, ne
religio nobis tam adhibenda sit, quam si testi-
monium diceremus. Ego enim Catonem tuum,
ut civem, ut senatorem, ut imperatorem, ut vi-
rum denique cum prudentia et diligentia, tum
omni virtute excellentem probo: orationes au-
tem ejus, ut illis temporibus, valde laudo: sig-
nificant enim quandam formam ingenii, sed ad-
modum impolitam, et plane rudem. Origines
vero cum omnibus oratoris laudibus refertas di-
ceres, et Catonem cum PhilistoÎ‡ et Thucydide
comparares, Brutone te id censebas, an mihi
probaturum? Quos enim ne e Graecis quidem
quisquam imitari potest, iis tu comparas homi-
nem Tusculanum, nondum suspicantem quale
esset copiose et ornate dicere.

Galbam laudas. Si ut illius aetatis princi-
pem, assentior: sic enim accepimus. Sin ut
oratorem, cedo, quaeso, orationes, (sunt enim)
et dic, hunc, quem tu plus, quam te, amas,
Brutum, velle te illo modo dicere. Probas Le-
pidi orationes : paulum hic tibi assentior, modo
ita laudes, ut antiquas : quod item de Africano,
de Laelio, cujus tu oratione negas fieri quid-

