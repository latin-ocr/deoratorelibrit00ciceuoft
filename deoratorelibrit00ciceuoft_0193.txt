 

LIBER SECUNDUS, 185

in primis orationem verba relata contrarie: quod
idem genus saepe est etiam facetum3 ut Servius
ille Galba, cum judices L. Scribonio, tribuno
plebis, ferret familiares suos, et dixisset Libo,
Quando tandem, Galba, de triclinio tuo exibis?
Cum tu, inquit, de cubiculo alieno. A quo
genere ne illud quidem plurimum distat, quod
Glaucia Metello, Villam in Tiburte habes, cor·
tem in palatio.

Ac verborum quidem genera quae essent fa- 66,
ceta, dixisse me puto: rerum plura sunt, eaque 264,
magis (ut dixi ante) ridentur, in quibus est
narratio, res sane difficilis. Exprimenda enim
sunt, et ponenda ante oculos ea, quae videan-
tur esse verisimilia, quod est proprium narratio-
nis; et quae sint, quod ridiculi proprium est,
subturpia: cujus exemplum (ut brevissimum)
sit sane illud, quod ante posui, Crassi de Mem-
mio. Et ad hoc genus adscribamus etiam nar-
rationes apologorum. Trahitur etiam aliquid ex 265.
historia, ut cum Sex. Titius se Cassandram esse
diceret, Multos, inquit Antonius, possum tuos
Ajaces Oileos nominare. Est etiam ex similitu-
dine, quae aut collationem habet, aut tanquam
imaginem. Collationem3 ut ille Gallus olim
testis in Pisonem, cum innumerabilem Magio
praefecto pecuniam dixisset datam, idque Scau-
rus tenuitate Magii redargueret; Erras, inquit,
Scaure: ego enim Magium non conservasse di-
co, sed, tanquam nudus nuces legeret, in ventre
abstulisse. Ut ille M. Cicero seneX, hujus vi·

