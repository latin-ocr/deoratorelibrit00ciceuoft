ORATORIBUS. 413

tum genus orationis probant, nec illo graviore
ornatu oratorio utuntur, et hoc proprium esse
Atticorum volunt3 recte laudant. Est enim in ar-
te tanta, tamque varia, etiam huic minutae subtili-
tati locus. Ita fiet, ut non omnes,qui Attice,iidem
bene3 sed, ut omnes, qui bene, iidem etiam Atti-
ce dicant. Sed redeamus rursus ad Hortensium.
Sane quidem, inquit Brutus: quanquam ista 85.
mihi tua fuit perjucunda a proposita oratione
digressio: Tum Atticus, Aliquoties sum, inquit,
conatus, sed interpellare nolui. Nunc, quoniam
ad perorandum spectare videtur sermo tuus,
dicam, opinor, quod sentio. Tu vero, inquam,
Tite. Tum ille, Ego, inquit, ironiam illam,
quam in Socrate dicunt fuisse, qua ille in Pla-
tonis, et Xenophontis, et Aeschinis libris uti-
tur, facetam et elegantem puto. Est enim et
minime inepti hominis, et ejusdem etiam faceti,
cum de sapientia disceptetur, hanc sibi ipsum
detrahere, eis tribuere illudentem, qui eam sibi
arrogant: ut apud Platonem Socrates in coelum
effert laudibus Protagoram, Hippiam, Prodicum,
Gorgiam, caeter0s3 se autem omnium rerum
inscium fingit et rudem. Decet hoc nescio quo-
modo illum: nec Epicuro, qui id reprehendit,
assentior. Sed in historia, qua tu es usus in
omni sermone, cum, qualis quisque orator fuis-
set, exponeres, vide, quaeso, inquit, ne tam re-
prehendenda sit ironia, quam in testimonio.
Quorsus, inquam, istuc? non enim intelligo.
Quia primum, inquit, ita laudavisti quosdam

