348 · DE CLARIS

esse perfectus. Nam, ut Stoicorum adstrictior
est oratio, aliquantoque contractior, quam aures
populi requirunt3 sic illorum liberior et latior,
quam patitur consuetudo judiciorum et fori.
Quis enim uberior in dicendo Platone? Jovem
aiunt philosophi, si Graece loquatur, sic loqui.
Quis Aristotele nervosior? Theophrasto dulcior?
Lectitavisse Platonem studiose, audivisse etiam
Demosthenes dicitur: idque apparet in genere,
et granditate verborum. Dicit etiam in quadam
epistola hoc ipse de sese. Sed et hujus oratio
in philosophiam translata, pugnacior (ut ita di-
cam) videtur, et illorum in judicia pacatior.
32 Nunc reliquorum oratorum aetateS, si placet,
et gradus persequamur. *Nobis vero, inquit At-
ticus, et vehementer quidem, ut pro Bruto etiam
respondeam. Curio fuit igitur ejusdem aetatis
fere, sane illustris orator, cujus de ingenio ex
orationibus ejus existimari potest. Sunt enim ”
et aliae, et pro Ser. Fulvio, de incestu, nobilis
oratiO. Nobis quidem pueris, haec omnium op-
tima putabatur, quae vix jam comparet in hac
turba novorum voluminum. Praeclare, inquit
Brutus, teneo qui istam turbam voluminum effe..
cerit. Et ego, inquam, intelligo, Brute, quem
dicas. Certe enim et boni aliquid attulimus
juventuti, magnificentius, quam fuerat, genus
= dicendi, et ornatius : et nocuimus fortasse, quod
veteres orationes post nostras, non a me qui-
dem, (meis enim illas antepono) sed a plerisque
legi sunt desitae. Enumera, inquit, me in ple-

 

