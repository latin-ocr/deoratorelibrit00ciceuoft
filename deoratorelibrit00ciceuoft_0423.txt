ORATORIBUS. 415

quam posse dulcius. Addis etiam nescio quid
augustius: nomine nos capi volens summi viri,
vitaeque elegantissimae verissimis laudibus, Re-
move haec z nae ista dulcis oratio ita sit abjecta,
ut eam adspicere nemo velit. Carbonem in
summis oratoribus habitum scio: sed cum in
caeteris rebus, tum in dicendo, semper, quo
nihil est melius, id laudari, qualecumque est,
solet. Dico idem de Gracchis: etsi de iis ea
sunt a te dicta, quibus ego assentior. Omitto
caeteros: venio ad eos, in quibus jam perfec-
tam putas esse eloquentiam, quos ego audivi,
sine controversia magnos oratores, Crassum et
Antonium. De horum laudibus tibi prorsus as-
sentior: sed tamen non isto modo, ut Polycleti
Doryphorum sibi Lysippus aiebat, sic tu suasio-
nem legis Serviliae tibi magistram fuisse. Haec
germana ironia est. Cur ita sentiam, non di-
cam, ne me tibi assentari putes. Omitto igitur,
quae de iis ipsis, quae de Cotta, quae de Sulpi-
cio, quae modo de Coelio dixeriS. Ii enim fue-
runt certe oratores. Quanti autem, et quales,
tu videris. Nam illud minus curo, quod con-
gessisti operarios omnes: ut mihi videantur mori
voluisse nonnulli, ut a te in oratorum numerum
referrentur.

Haec cum ille dixisset, Longi sermonis initium 87,
detulisti, inquam, Attice, remque commovisti,
nova disputatione dignam, quam in aliud tem-
pus differamus. Volvendi enim sunt libri cum
aliorum, tum in primis Catonis. Intelligesâ€š

