ORATORIBUS, 427

flumine solum orationis, sed etiam exornato, et
faceto genere verborum: in quo fuit Aeschylus
Cnidius, et meus aequalis Milesius Aeschines.
In iis erat admirabilis orationis cursus, ornata
sententiarum concinnitas non erat. Haec au-
tem (ut dixi) genera dicendi aptiora sunt adoles-
centibus: in senibus gravitatem non habent.
Itaque Hortensius, utroque genere florens, cla-
mores faciebat adolescens( Habebat enim et
Meneclium illud studium crebrarum venusta-
rumque sententiarum : in quibus, ut in illo Grae-
co, sic in hoc, erant quaedam magis venustae
dulcesque sententiae, quam aut necessariae, aut
interdum utiles. Et erat oratio cum incitata
et vibrans, tum etiam accurata et polita. Non
probantur haec senibus. Saepe videbam cum
irridentem, tum etiam irascentem et stomachan-
tem Philippum: sed mirabantur adolescentes,
multitudo movebatur. Erat excellens judicio
vulgi, et facile primas tenebat adolescensÎ‡ Etsi
enim genus illud dicendi auctoritatis habebat
parum, tamen aptum esse aetati videbatur: et
certe, quod et ingenii quaedam forma lucebat,
et exercitatione perfecta erat, verborumque ad-
stricta comprehensio, summam hominum admi-
rationem excitabat. Sed, cum jam honores, et
illa senior auctoritas gravius quiddam require-
ret, remanebat idem, nec decebat idem: quod-
que exercitationem studiumque dimiserat, quod
in eo fuerat acerrimum, concinnitas illa crebri-
tasque sententiarum pristina manebat, sed ea

