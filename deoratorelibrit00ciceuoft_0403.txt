ORATORIBUS. 395

perfectus literis, sed Graecis3 fastidiosus sane
Latinarum: argutus orator, verbisque dulcis,
sed fugiens non modo dicendi, verum etiam co-
gitandi laborem, tantum sibi de facultate de-
traxit, quantum imminuit industriae.

Hoc loco Brutus, Quam vellem, inquit, de 71.
his etiam oratoribus, qui hodie sunt, tibi dicere
luberet. Et, si de aliis minus, de duobus ta-
men, quos a te scio laudari solere, Caesare et
Marcello, audirem non minus lubenter, quam
audivi de iis, qui fuerunt. Cur tandem, in-
quam? an exspectas, quid ego judicem de istis,
qui tibi sunt aeque noti, ac mihi? Mihi mehen-
culeâ€š inquit, Marcellus satis est notus3 Caesar
autem parum. Illum enim saepe audivi: hic,
cum ego judicare jam aliquid possem, abfuit.
Quid igitur de illo judicas, quem saepe audisti?
Quid censes, inquit, nisi id, quod habiturus es
similem tui? Nae ego, inquam, si ita est, ve-
lim tibi eum placere quam maxime. Atqui et
ita est, inquit, et vehementer placet: nec vero
sine causa. Nam et didicit, et, omissis caete-
ris studiis, unum id egit, seseque quotidianis
commentationibus acerrime exercuit. Itaque et
lectis utitur verbis et frequentibus: et splen-
dore vocis, et dignitate motus fit speciosum et
illustre, quod dicitur: omniaque sic suppetunt,
ut ei nullam deesse virtutem oratoris putem:
maximeque laudandus est, qui, hoc tempore
ipso, cum liceat, in hoc communi nostro, et
quasi fatali malo, consoletur se cum conscien-

