492 TOPICA.

‘ nuis oriundi sunt.' Ne id quidem satis est.
‘ Quorum majorum nemo servitutem servivit?
Abest etiam nunc. ‘ Qui capite non sunt di-
‘ minuti.' Hoc fortasse satis est. Nihil enim
video Scaevolam, pontificem, ad hanc defini-
tionem addidisse. Atque haec ratio valet in
utroque genere definitionum, sive id, quod est,
sive id, quod intelligitur, definiendum est. Par-
titionum autem et divisionum genus quale esset,
ostendimus ε sed quid inter se differant, planius
dicendum est. In partitione quasi membra sunt:
ut corporis, caput, humeri, manus, latera, crura,
pedes, caetera. ⁷

In divisione formae sunt, quas Graeci ἰδέας vo-
cant: nostri, si qui haec forte tractant, Species
appellant: non pessime id quidem, sed inutili-
ter ad mutandos casus in dicendo. Nolim enim,
ne si Latine quidem dici possit, Specierum, et
Speciebus dicere : et saepe his casibus utendum
est: at Formis et Formarum velim. Cum au-
tem utroque verbo idem significetur, commodi-
tatem in dicendo non arbitror negligendam.
Genus et formam definiunt hoc modo: Genus
est notio ad plures differentias pertinens. For-
ma est notio, cujus differentia ad caput generis
et quasi fontem referri potest. Notionem ap-
pello, quod Graeci tum ’ἔννοιαν tum πρόληψιν di·
cunt. Ea est insita, et ante percepta cujusque
formae cognitio, enodationis indigens. Formae
igitur sunt hae, in quas genus sine ullius prae-
termissione dividitur: ut si quis jus in legem,

 

