 

ORATORIBUS. 363

invidia concitatur in judicum, et in accusatorum
factionem, contra quorum potentiam populari-
ter tum dicendum fuit. Multa in illa oratione
graviter, multa leniter, multa aspere, multa
facete dicta sunt: plura etiam dicta quam scrip-
ta, quod ex quibusdam capitibus expositis, nec
explicatis, intelligi potest. Ipsa illa censoria
contra Cn. Domitium collegam non est oratio,
sed quasi capita rerum, et orationis commenta-
rium paulo plenius. Nulla est enim altercatio
clamoribus unquam habita majoribus. Et vero
fuit in hoc et popularis dictio excellens : Anto-
nii genus dicendi multo aptius judiciis, quam
concionibus.

Hoc loco ipsum Domitium non relinquo. Nam 45,
etsi non fuit in oratorum numero, tamen pono
satis in eo fuisse orationis atque ingenii, quo et
magistratus personam, et consularem dignita-
tem tueretur. Quod idem de C. Coelio dixe-
rim, industriam in eo summam fuisse, summas-
que virtutes: eloquentiae tantum, quod esset in
rebus privatis, amicis ejus3 in republica, ipsius
dignitati satis. Eodem tempore M. Herennius
in mediocribus oratoribus, Latine et diligenter
loquentibus, numeratus est: qui tamen summa
nobilitate hominem, cognatione, sodalitate, col-
legio, summa etiam eloquentia, L. Philippum,
in consulatus petitione superavit. Eodem tem-
pore C. Clodius, etsi propter summam nobilita-
tem, et singularem potentiam magnus erat, ta-
men etiam eloquentiae quandam mediocritatem

