ORATORIBUS. 355

praestat omnibus Demosthenes, idcirco a doctis
oratorum est princeps judicatus. Σχήματα enim
quae vocant Graeci, ea maxime ornant orato-
rem; eaque non tam in verbis pingendis habent
pondus, quam in illuminandis sententiis.

Sed cum haec magna in Antonio, tum actio 38·
singularis: quae si partienda est in gestum at-
que vocem, gestus erat non verba exprimens,
sed cum sententiis congruens 3 manus, humeri,
latera, supplosio pedis, status, incessus, omnis-
que motus cum verbis, sententiisque consen-
tiens: vox permanens, verum subrauca natura;
sed hoc vitium huic uni in bonum vertebat. ι
Habebat enim flebile quiddam in conquestioni-
bus, aptumque cum ad fidem faciendam, tum
ad misericordiam commovendam: ut verum vi-
deretur in hoc illud, quod Demosthenem ferunt
ei, qui quaesivisset quid primum esset in dicen-
do, actione1n3 quid secundum, idem 3 et idem
tertium, respondisse. Nulla res magis penetrat
in animos, eosque fingit, format, flectit: tales-
que 01·atores videri facit, quales ipsi se videri
volunt. Huic alii parem esse dicebant, alii an-
teponebant L. Crassum. Illud quidem certe
omnes ita judicabant, neminem esse, qui, horum
alterutro patrono, cujusquam ingenium require-
ret. Equidem, quanquam Antonio tantum tri-
buo, quantum supra dixi, tamen Crasso nihil
statuo fieri potuisse perfectius. Erat summa
gravitas, erat cum gravitate junctus facetiarum

et urbanitatis oratorius, non scurrilis, lepos:
z 2

