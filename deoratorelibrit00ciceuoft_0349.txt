ORATORIBUS. 341

sonus est totius orationis, et idem stylus, nec
de Persio reticuisset Gracchus, cum et Fannius
de Menelao Maratheno, et de caeteris objecis-
set ς) praesertim cum Fannius nunquam sit habi-
tus elinguis. Nam et causas defensitavit‚ et tri-
bunatus ejus, arbitrio et auctoritate P. Africani
gestus, non obscurus fuit. Alter autem C. Fan-
nius, M. filius, C. Laelii gener, et moribus, et
ipso genere dicendi durior. Is soceri instituto,
(quem, quia cooptatus in augurum collegium
non erat, non admodum diligebat, praesertim
cum ille Q. Scaevolam sibi minorem natu genc-
rum praetulisset: cui tamen Laelius se excu-
sans, non genero minori dixit se illud, sed ma-
j0ri filiae detulisse) is tamen instituto Laelii
Panaetium audiverat. Ejus omnis in dicendo
facultas ex historia ipsius non ineleganter scrip-
ta perspici potest ε quae neque nimis est infans,
neque perfecte diserta. Mucius autem augur,
quod pro se opus erat, ipse dicebat, ut de pe-
cuniis repetundis contra T. Albucium. Is ora-
torum in numero non fuit: juris civilis intelli-
gentia, atque omni prudentiae genere praestitit.
L. Coelius Antipater, scriptor (quemadmodum
videtis) fuit, ut temporibus illis, luculentus, ju-
ris valde peritus, multorum etiam, ut L. Crassi,
magister.

Utinam in Tib. Graccho, 'Caioque Carbone 27.

talis mens ad rempublicam bene gerendam fu-

isset, quale ingenium ad bene dicendum fuit!

profecto nemo his viris gloria praestitisset. Sed
Y 3

