ORATO RIBUS. 423

tentiam3 alter ornatus, acer, et non talis, qua-
lem tu eum, Brute, jam deflorescentem cogno-
visti, sed verborum, et actionis genere commo-
tior. Itaque cum Hortensio mihi magis arbi-
trabar rem esse, quod et dicendi ardore eram
propior, et aetate conjunctior. Etenim videram
in iisdem causis, ut pro Μ. Canuleio, pro Cn.
Dolabella consulari, cum Cotta princeps adhi-
bitus esset, priores tamen agere partes Horten-
sium. Acrem enim oratorem, incensum, et
agentem, et canorum, concursus hominum, fo-
rique strepitus desiderat. Unum igitur annum,
cum rediissemus ex Asia, causas nobiles egimus,
⁴cum quaesturam nos, consulatum Cotta, aedili-
tatem peteret Hortensius. Interim me quaesto-
rem Siciliensis excepit annus: Cotta ex consu-
latu est profectus in Galliam: princeps et erat
et habebatur Hortensius. Cum autem anno post
e Sicilia me recepissem, jam videbatur illud in
me, quidquid esset, esse perfectum, et habere
maturitatem quandam suam. Nimis multa vi-
deor de me, ipse praesertim: sed omni huic
- sermoni propositum est, non ut ingenium, et
eloquentiam meam perspicias, unde longe ab·
sum, sed ut laborem, et industriam. Cum igi-
tur essem in plurimis causis, et in principibus
patronis, quinquennium fere versatus, tum in pa-
trocinio Siciliensi maxime in certamen veni de-
signatus aedilis cum designato consule Horten-
sio. ’
Sed quoniam omnis hic sermo noster non so· 93.
D d 4

