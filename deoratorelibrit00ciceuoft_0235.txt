LIBER TERTIUS. 227

rum victoria moerori fuisset. Mihi quidem,
Quinte frater, et eorum casuS, de quibus ante
dixi, et ea, quae nosmetipsi ob amorem in rem-
publicam incredibilem et singularem pertulimus
ac sensimuS‚ cogitanti, sententia saepe tua ve-
ra ac sapiens videri solet, qui propter tot, tan-

tos, tamque praecipites casus clarissimorum ho-

minum, atque optimorum virorum, me semper
ab omni contentione ac dimicatione revocasti.
Sed quoniam haec jam neque in integro nobis
possunt esse, et summi labores nostri, magna

compensati gloria, mitigantur, pergamus ad ea.

solatia, quae non modo sedatis molestiis jucun-
da, sed ⁵etiam haerentibus, salutaria nobis esse
possunt: sermonemque L. Crassi reliquum, ac
pene postremum memoriae prodamus 3 atque ei,
etsi nequaquam parem illius ingenio, at pro nos-
tro tamen studio, meritam gratiam debitamque
referamus. Neque enim quisquam nostrum,
cum libros Platonis mirabiliter scriptos legit, in
quibus omnibus fere Socrates exprimitur, non,
quanquam illa scripta sunt divinitus, tamen ma-
jus quiddam de illo, de quo scripta sunt, suspi-
catur: quod item nos postulamus, non a te
quidem, qui nobis omnia summa tribuis, sed a
caeteris, qui haec in manus sument, ut magis
quiddam de L. Crasso, quam quantum a nobis
exprimetur, suspicentur. Nos enim, qui ipsi
sermoni non interfuissemus, et quibus Caius
Cotta tantummodo locos ac sententias hujus dis-
putationis tradidisset, quo in genere orationis
P 2

4.

13.

14.

16.

