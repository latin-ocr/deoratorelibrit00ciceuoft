34.

{234- DE ORATORE

plicans, summa orationis varietate, nulla nos-

. trarum aurium satietate. Nos autem, quicun-

que in dicendo sumus, (quoniam esse aliquo in
numero vobis videmur) certe tamen ab hujus
multum genere distamus: quod quale sit, non
est meum dicere, propterea quod minime sibi
quisque notus est, et difficillime de se quisque
sentit: sed tamen dissimilitudo intelligi potest,
et ex motus mei mediocritate, et ex eo, quod,
quibus vestigiis primum institi, in iis fere soleo
perorare3 et quod aliquanto me major in verbis,
quam in sententiis eligendis, labor et cura tor-
quet, verentem, ne, si paulo obsoletior fuerit
oratio, non digna expectatione et silentio fuisse
videatur. Quod si in nobis, qui adsumus, tan-
tae dissimilitudines, tam certae res cujusque
propriae, et in ea varietate fere melius a dete-
riore, facultate magis, quam genere distingui-
tur, atque omne laudatur, quod in suo genere
perfectum est: quid censetis, si omnes, qui ubi-
que sunt, aut fuerunt oratores, amplecti volue-
rimus? nonne fore, ut quot oratores, totidem
pene reperiantur genera dicendi? Ex qua mea
disputatione forsitan occurrat illud, si pene in-
numerabiles sint quasi formae figuraeque dicen-
di, specie dispares, genere laudabiles, non pos-
se ea, quae inter se discrepant, iisdem praecep-

. tis, atque in una institutione formari. Quod

non est ita: diligentissimeque hoc est eis, qui
instituunt aliquos atque erudiunt, videndum,
quo sua quemque natura maxime ferre videatur.

