76.

19.
77.

78.

118 DE ORATORE

rant, vehementer essent delectati, quaerebant
ab Hannibale, quidnam ipse de illo philosopho
judicaret : Hic Poenus, non optime Graece, sed
tamen libere respondisse fertur, ‘⁶ Multos se de-
liros senes· saepe vidisse 3 sed, qui magis quam
Phormio deliraret, vidisse neminem.” Neque
mehercule injuria: quid enim aut arrogantius,
aut loquacius fieri potuit, quam Hannibali, qui
tot annos de imperio cum populo Romano, om-
nium gentium victore, certasset, Graecum ho-
minem, qui nunquam hostem, nunquam castra
vidisset, nunquam denique minimam partem ul-
lius publici muneris attigisset, praecepta de re
militari dare ? Hoc mihi facere omnes isti, qui
de arte dicendi praecipiunt, videntur : quod e-
nim ipsi experti non sunt, id docent caeteros :
sed hoc minus fortasse errant, quod non te, ut
ille Hannibalem3 sed pueros, aut adolescentu-
los docere conantur.

ErraS‚ Catule, inquit Antonius t nam egomet
in multos jam Phormiones incidi. Quis enim
est istorum Graecorum, qui quenquam nostrum
quidquam intelligere arbitretur? Ac mihi qui-
dem non ita molesti sunt; facile omnes perpe-
tior, et perfero. Nam aut aliquid afferunt,
quod mihi non displiceat3 aut efficiunt, ut me
non didicisse minus poeniteat. Dimitto autem
eos non tam contumeliose, quam philosophum
illum Hannibal, et eo fortasse, plus habeo etiam
negotii: sed tamen est eorum doctrina, quan-
tum ego judicare possum, perridicula. Divi-

 

