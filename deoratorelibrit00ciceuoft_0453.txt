PARTITIONES. 445

opes, honores, potestates, divitiae, libertas, et
ea, quae sunt iis contraria. In locis autem et
illa naturalia, maritimi, an remoti a mari; pla-
ni, an montuosi; laeves, an asperi, salubres,
an pestilentes, opaci, an aprici: et illa fortui-
ta, culti, an inculti, celebres, an deserti ; coae-
dificati, an vasti, obscuri, an rerum gestarum
vestigiis nobilitati; consecrati, an profani.

In temporibus autem, praesentia, et praeterita, 1 1.
et futura cernuntur ε in his ipsis, vetusta, recen-
tia, instantia, paulo post, aut aliquando futura.
Insunt etiam in temporibus illa, quae temporis
quasi naturam notant, ut hiems, ver, aestas,
autumnus3 aut anni tempora, ut mensis, ut dies,
nt nox, hora, tempestas; quae sunt naturalia:
fortuita autem, sacrificia, festi dies, nuptiae.
Jam facta et eventus aut consilii sunt, aut im-
prudentiae3 quae est aut in casu, aut in quadam
animi permotione: casu, cum aliter accidit,
ac putatum sit: , permotione, cum aut oblivio,
aut error, aut metus, aut aliqua cupiditatis causa
permovit. Est etiam in imprudentia necessitas
ponenda. Rerum autem bonarum et malarum
tria sunt genera: nam aut in animis, aut in
corporibus, aut extra esse possunt. Hujus igi-
tur materiae, ad argumentum subjectae, perlus-
trandae animo partes erunt omnes, et ad id,
quod agetur, ex singulis conjectura capienda.
Est etiam genus argumentorum aliud, quod ex
facti vestigiis sumitur, ut telum, cruor, clamor
editus), titubatio, permutatio coloriS, oratio in-

