17.

328 DE CLARIS

omni laude felicior. Habet enim certos sui ‘stu-
diosos, qui non tam habitus corporis opimos,
quam gracilitates consectentur3 quos, valetudo
modo bona sit, tenuitas ipsa delectet. Quan-
quam in Lysia sunt saepe etiam lacerti, sic ut
eo fieri nihil possit valentius: verum certe ge-
nere toto strigosior : sed habet tamen suos lau-
datores, qui hac ipsa ejus subtilitate admodum
gaudeant. ⁴

Catonem vero quis nostrorum oratorum, qui
quidem nunc sunt, legit? aut quis novit omnino?
at quem virum ? dii boni! mitto civem, aut se-
natorem, aut imperatorem: oratorem enim hoc
loco quaerimus. Quis illo gravior in laudando?
acerbior in vituperando ? in sententiis argutior?
in docendo edisserendoque subtilior? refertae
sunt orationes amplius centum quinquaginta
(quas quidem adhuc invenerim et legerim) et
verbis et rebus illustribus. Licet ex his eli-
gant ea, quae notatione et laude digna sint3
omnes oratoriae virtutes in eis reperientur. Jam
vcro Origines ejus quem florem, aut quod lumen
eloquentiae uon habent? Amatores huic desunt,
sicuti multis jam ante seculis et Philisto Syra-
cusio, et ipsi Thucydidi. Nam ut horum con-
cisis sententiis, interdum etiam non satis aper-
tis, cum brevitate, tum nimio acumine, officit
Theopompus elatione atque altitudine orationis
suae3 quod idem Lysiae Demosthenes ε sic Ca-
tonis luminibus obstruxit haec posteriorum quasi
exaggerata altius oratio. Sed in nostris inscitia

