LIBER PRIMUS. 25

Apollonio, ea, quae a Panaetio acceperam, con-
tulissem irrisit ille quidem, ut solebat, phi-
losophiam, atque contemsit, multaque non tam
graviter dixit, quam facete. Tua autem fuit
oratio ejusmodi, non ut ullam artem doctrinamve
contemneres, sed ut omnes, comites ac ministras -
oratoris esse diceres. Quas ego, si quis sit unus 76.
complexus omnes, idemque si ad eas facultatem
istam ornatissimae orationis adjunxerit 3 non¹
possum dicere, eum non egregium quendam
hominem, atque admirandum fore. Sed is, si
qui esset, aut si etiam unquam fuisset, aut vero

si esse posset, tu esses unus profecto, qui et
meo judicio, et omnium, vix ullam caeteris
oratoribus (pace horum dixerim) laudem reli-
quisti. Verum si tibi ipsi nihil deest, quod in fo· 77.
rensibus rebus, civilibusque versetur, quin scias3
neque eam tamen scientiam, quam adjungis ora-
tori, complexus es ; videamus, ne plus ei tribuas
quam res et veritas ipsa concedat.

Hic Crassus, Memento, inquit, me non de mea, 78,
sed de oratoris facultate dixisse. Quid enim
nos aut didicimus, aut scire potuimus, qui ante
ad agendum, quam ad cognoscendum venimus ?
quos in foro, quos in ambitione, quos in repub-
lica quos in amicorum negotiis res ipsa ante con-
fecit, quam possemus aliquid de rebus tantis su-
spicari. Quod si tibi tantumin nobis videturesse, 79,
quibus etiamsi ingenium, ut tu putas, non maxi-
me defuit, doctrina certe, et otium, et hercule
etiam studium illud discendi acerrimum defuit3

