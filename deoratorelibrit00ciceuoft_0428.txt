420 DE CLARIS

tracta et adstricta eloquentia putanda est : sine
qua etiam tu, Brute, judicavisti, te illam justam
eloquentiam, quam dialecticam dilatatam esse
putant, consequi non posse. Huic ego doctori,
et ejus artibus variis atque multis ita eram tamen ⁷
deditus, ut ab exercitationibus oratoriis nullus
dies vacuus esset. Commentabar declamitans
(sic enim nunc loquuntur) saepe cum M. Piso-
ne, et cum Q. Pompeio, aut cum aliquo quoti-
die : idque faciebam multum etiarn Latine, sed
Graece saepius: vel quod Graeca oratio plura
ornamenta suppeditanS, consuetudinem similiter
Latine dicendi afferebat: vel quod a Graecis
summis doctoribus, nisi Graece dicerem, neque
corrigi possem, neque doceri. Tumultus inte-
rim pro recuperanda republica: et crudelis in-
teritus oratorum trium, Scaevolae, Carbonis,
Antistii : reditus Cottae, Curionis, Crassi, Len-
tulorum, Pompeii: leges et judicia constituta ε
recuperata respublica ε ex numero autem orato-
rum Pomponius, Censorinus, Murena sublati.
Tum primum nos- ad causas, et privatas et pub-
licas, adire coepimus, non ut in foro disceremus,
quod plerique fecerunt, sed ut, quantum nos
efficere potuissemus, docti in forum veniremus.
Eodem tempore Moloni dedimus operam: dic-
tatore enim Sylla, legatus ad senatum de Rho-
diorum praemiis venerat. Itaque prima causa
publica, pro Sex. Roscio dicta, tantum com-
mendationis habuit, ut non ulla esset, quae non
digna nostro patrocinio videretur. Deinceps

 

