46.

364 DE CLARIS

afferebat. Ejusdem fere temporis fuit eques
Romanus C. Titius, qui, meo judicio, eo perve-
nisse videtur, quo potuit fere Latinus orator
sine Graecis literis, et sine multo usu pervenire.
Hujus orationes tantum argutiarum, tantum ex-
emplorum, tantum urbanitatis habent, ut pene
Attico· stilo scriptae esse videantur. Easdem
argutias in tragoedias satis quidem ille acute,
sed parum tragice transtulit. Quem studebat
imitari L. Afranius poeta, homo perargutus, in
fabulis quidem etiam, ut scitis, disertus. Fuit
etiam Q. Rubrius Varro, qui a senatu hostis
cum C. Mario judicatus est, acer et vehemens
accusator. In eo genere sane probabilis, doc·
tus autem Graecis literis, propinquus noster,
factus ad dicendum, M. Gratidius, M. Antonii
perfamiliaris, cujus praefectus cum esset in Cili-
cia, est interfectus 3 qui accusavit C. Fimbriam 3
M. Marii Gratidiani pater.

Atque etiam, apud socios et Latinos, oratores
habiti sunt Q. Vettius Vettianus, e Marsis,
quem ipse cognovi, prudens vir, et in‘ dicendo
brevis : Q. et D. Valerii Sorani, vicini et famili-
ares mei, non tam in dicendo admirabiles, quam
docti et Graecis literis, et Latinis: C. Rusticel-
lus, Bononiensis, is quidem et exercitatus, et
natura volubilis. Omnium autem eloquentissi-
mus extra hanc urbem T. Betucius Barrus, As-
culanus‚ cujus sunt aliquot orationes Asculi ha-
bitae. Illa Romae contra Caepionem, nobilis
sane, cui orationi Caepionis ore respondit Ae-

 

