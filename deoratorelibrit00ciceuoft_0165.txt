LIBER SECUNDUS. 157

te ferre videare3 neque ut oderit eum, quem
tu velis, nisi teipsum flagrantem odio ante vide-
ritÍ¾ neque ad misericordiam adducetur, nisi ei
tu signa doloris tui, verbis, sententiis, voce, vul-
tu, collachrymatione denique, ostenderis. Ut
enim nulla materies tam facilis ad exardescen-
dum est, quae, nisi admoto igni, ignem conci-
pere possit : sic nulla mens est tam ad compre-
hendendam vim oratoris parata, quae possit in-
cendi, nisi inflammatus ipse ad eam et ardens

accesseris.

Ac, ne forte hoc magnum ac mirabile esse xri-46.

deatur, hominem toties irasci, toties dolere, to-
ties omni animi motu concitari, praesertim in
rebus alienis, magna vis est earum sententia-
rum, atque eorum locorum, quos agas tractes-
que dicendo, nihil ut opus sit simulatione et fal-
laciis. Ipsa enim natura orationis ejus, quae
suscipitur ad aliorum animos permovendos, ora-
torem ipsum magis etiam, quam quenquam eo-
rum, qui audiunt, permovet. Et ne hoc in cau-
sis, in judiciis, in amicorum periculis, in con-
cursu hominum, in civitate, in foro accidere
miremur, cum agitur non solum ingenii nostri
existimatio, (nam id esset levius: quanquam,
cum professus sis, te id posse facere, quod pau-
ci, ne id quidem negligendum est) sed alia sunt
majora multo, fides, officium, diligentia: qui-
bus rebus adducti, etiam cum alienissimos de-
fendimus, tamen eos alienos, si ipsi viri boni vo-
lumus haberi, existimare non possumus, Sed,

191.

193.

