55.

376 DE CLARIS

de re, idque etiam vultu probare videantur: aut,
ut avem cantu aliquo, sic illos viderit oratione,
quasi suspensos, teneri: aut, id quod maxime
opus est, misericordia, odio, motu animi aliquo
perturbatos esse vehementius: ea si praeteriens
(ut dixi) adspexerit, si nihil audierit, tamen
oratorem versari in illo judicio, et opus oratorium
fieri, aut perfectum jam esse, profecto intelli-
get.

Cum haec disseruissem, uterque assensus est,
et ego tanquam ab integro ordienS, Quando igi-
tur, inquam, a Cotta et Sulpicio haec omnis
fluxit oratio, cum hos maxime judicio illorum
hominum, et illius aetatis dixissem probatos,
revertar ad eos ipsos: tum reliquos, ut institui,
deinceps persequar. Quoniam ergo oratorum
bonorum (hos enim quaerimus) duo genera sunt,
unum attenuate, pressequeÍ¾ alterum sublate,
ampleque dicentium: etsi id melius est, quod
splendidius et magnificentius, tamen in bonis
omnia, quae summa sunt, jure laudantur. Sed
cavenda est presso illi oratori inopia et jejunitas z
amplo autem, inflatum et corruptum orationis
genus. Inveniebat igitur acute Cotta, dicebat
pure ac solute: et ut ad infirmitatem laterum
perscienter contentionem omnem remiserat, sic
ad virium imbecillitatem dicendi accommodabat
genus. Nihil erat in ejus oratione nisi since-
rum, nihil nisi siccum, atque sanum: illudque
maximum, quod, cum contentione orationis flec-
tere animos judicum vix posset, nec omnino eo

