466 ORATORIAE

FILIUS. Cognovi jam laudationis et suasio-
nis locos. Nunc, quae judiciis accommodata.
sunt, expecto : idque nobis genus restare unum
puto. PATER. Recte intelligis. Atque ejus
quidem generis finis est aequitas, quae non
simpliciter spectatur, sed ex comparatione non-
nunquam : ut, cum de verissimo accusatore dis-
putatur, aut cum hereditatis sine lege, aut sine
testamento petitur possessio: in quibus causis
quid aequius, aequissimumve sit, quaeritur:
quas ad causas facultas petitur argumentatio-
num ex iis, de quibus mox dicetur, aequitatis
locis. Atque etiam ante judicium de constitu-
endo ipso judicio solet esse contentio, cum aut,
sitne actio illi, qui agit, aut jamne sit, aut num .
jam esse desierit, aut illane lege, hisne verbis
sit actio, quaeritur. Quae etiamsi ante quam
res in judicium venit, aut concertata, aut diju-
dicata, aut confecta sunt3 tamen in ipsis juÎ‡-
diciis permagnum saepe habent pondus, cum
ita dicitur: plus petisti: sero petisti: non fuit
tua petitio: non a me, non hac lege, non his
verbis, non hoc judicio. Quarum causarum
genus est positum in jure civili: quod est in
privatarum ac publicarum rerum lege, aut more
positum3 cujus scientia neglecta ab oratoribus
plerisque, nobis ad dicendum necessaria vide-
tur. Quare de constituendis actionibus, acci-
piendis subeundisque judiciis, de excipienda
iniquitate actionis, de comparanda aequitate,

 

