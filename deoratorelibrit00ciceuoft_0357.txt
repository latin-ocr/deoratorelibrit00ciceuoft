ORATORIBUS. 349

risque. Quanquam video mihi multa legenda
jam te auctore, quae antea contemnebam. Atqui
haec, inquam, de incestu laudata oratio puerilis
est locis multis: de amore, de tormentis, de ru-
more, loci sane inanes: verumtamen nondum
tritis nostrorum hominum auribus, nec erudita
civitate, tolerabiles. Scripsit etiam alia non-
nulla, et multa dixit, et illustria, etin numero
patronorum fuit: ut eum mirer, cum et vita
suppeditavisset, et splendor ei non defuisset,
consulem non fuisse.

Sed ecce in manibus vir, et praestantissimo
ingenio, et flagranti studio, et doctus a puero,
C. Gracchus. Noli enim putare, quenquam,
Brute, pleniorem et uberiorem ad dicendum

33.

fuisse. ,Et ille, Sic prorsus, inquit, existim03 ,

atque istum de superioribus, pene solum lego.
Immo plane, inquam, Brute, legas censeo.
Damnum enim iHius immaturo interitu res Ro-
manae, Latinaeque literae fecerunt. Utinam
'non tam fratri pietatem, quam patriae, praestare
voluisset! quam ille facile tali ingenio, diutius
si vixisset, vel paternam esset vel avitam glori-
am consecutus!eloquentia quidem nescio an
habuisset parem neminem. Grandis est verbis,
sapiens sententiis, genere toto gravis: manus
extrema non accessit operibus ejus: praeclare
inchoata multa, perfecta non plane. Legendus,
inquam, est hic orator, Brute, si quisquam alius,
juventuti. Non enim solum acuere, sed etiam
alere ingenium potest. Huic successit aetati

