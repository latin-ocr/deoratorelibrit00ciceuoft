ΤΟΡΠΞΑ.1 497

commemoratio exemplorum valuit, eaque vos in
respondendo uti multum soletis. Ficta etiam
exempla similitudinis habent vim: sed ea ora-
toria magis sunt, quam vestra: quanquam uti
etiam vos soletis, sed hoc modo: Finge manci-
pio aliquem dedisse id, quod mancipio dari non
potest: num idcirco id ejus factum est, qui ac-
cepit? aut num is, qui mancipio dedit, ob eam
rem se ulla re obligavit? In hoc genere orato-
ribus et philosophis concessum est, ut muta
etiam loquantur, ut mortui ab inferis exciten-
tur, aut aliquid, quod fieri nullo modo possit,
augendae rei gratia dicatur, aut minuendae,
quae hyperbole dicitur, et multa mirabilia alia.
Sed latior est campus illorum. Eisdem tamen
ex locis (ut ante dixi> et in maximis, et in mi-
nimis quaestionibus argumenta ducuntur.
Sequitur similitudinem differentia rei, maxi· 11,
me contraria superiori: sed est ejusdem dissi-
mile et simile invenire. Ejus generis haec sunt:
Non quemadmodum quod mulieri debeas, recte
ipsi mulieri, sine tutore auctore, solvas: ita quod
aut pupillae, aut pupillo, debeas, recte possis ›eo-
dem modo solvere. Deinceps locus est, qui a,
contrario dicitur. Contrariorum autem genera
sunt plura. Unum eorum, quae in eodem ge-
nere plurimum differunt, ut sapientia et stul-
titia. Eodem autem genere dicuntur, quibus
propositis occurrunt tanquam e regione quae-
dam contraria‚ ut celeritati tarditas, non debi-
litas. Ex quibus contrariis argumenta talia ex-
1 1

