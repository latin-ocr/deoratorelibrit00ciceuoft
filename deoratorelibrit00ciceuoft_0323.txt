ORATORIBUS. 315

quam potest. Praeclare, inquam, Brute, dicis,
eoque magis ista dicendi laude delector, quod
caetera, quae sunt quondam habita in civitate
pulcherrima, nemo est tam humilis, qui se non
aut posse adipisci, aut adeptum putet: eloquen-
tem neminem video factum esse victoria. Sed
quo facilius sermo explicetur, sedente5â€š si vide-
tur, agamus. Cum idem placuisset illis, tum
in pratulo propter Platonis statuam consedimus.
Hic ego, Laudare igitur eloquentiam, et quanta
vis sit ejus, expromere, quantamque iis, qui sint
eam consecuti, dignitatem afferat, neque pro-
positum nobis est hoc loco, neque necessarium.
Hoc vero sine ulla dubitatione confirmaverim,
sive illa arte pariatur aliqua, sive exercitatione
quadam, sive natura3 rem unam esse omnium
difficillimam. Quibus enim ex quinque rebus
constare dicitur, earum unaquaeque est ars ipsa
magna per sese. Quare quinque artium concur-
sus maximarum quantam vim, quantamque diffi-
cultatem habeat, existimari potest.

Testis est Graecia, quae cum eloquentiae stu-
dio sit incensa, jamdiuque excellat in ea, prae-
stetque caeteris, tamen omnes artes vetustiores
habet, et multo'ante non inventas solum, sed
etiam perfectaS, quam haec est a Graecis elabo-
rata dicendi vis atque copia. In quam cum in-
tueor, maxime mihi occurrunt, Attice, et quasi
lucent Athenae tuae: qua in urbe primum se
orator extulit, primumque etiam monumentis
et literis oratio est coepta mandari. Tamen

