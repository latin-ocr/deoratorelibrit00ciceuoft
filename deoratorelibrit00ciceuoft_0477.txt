,μὴ’-η’*-

PARTITIONES. 469

quaestio, et disceptatio est extrema. In illis au-
tem, ubi ita dicitur, Non minuit majestatem,
quod egit de Caepione turbulentius3 populi enim
Romani dolor justus vim illam excitavit, non
tribuni actio ; majestas autem, quoniam est
magnitudo quaedam populi Romani, in ejus po-
testate ac jure retinendo, aucta est potius,
quam diminuta: et ubi ita refertur, Majestas est
in imperii, atque in nominis populi Romani dig-
nitate, quam minuit is, qui per vim multitudi-
nis rem ad seditionem vocavit: exsistit illa dis-
ceptatio, Minueritne majestatem, qui voluntate

¹ populi Romani rem gratam et aequam per vim

egerit. In his autem causis, ubi aliquid recte
factum, aut concedendum esse factum defen-
ditur, cum est facti subjecta ratio, sicut ab Opi-
mio, Jure feci, salutis omnium, et conservandae
reipublicae causa: relatumque est ab Decio, Ne
sceleratissimum quidem civem sine judicio jure
ullo necare potuisti ε oritur illa disceptatio, Po-
tueritne recte‚ salutis reipublicae causa, civem,
eversorem civitatis, indemnatum necare. Ita
disceptationes eae, quae in his controversiis ori-
untur, quae sunt certis personis et temporibus
notatae, fiunt rursus infinitae, detractisque tem-
poribus et personis, rursum ad consultationis for-
mam rationemque revocantur.

Sed in gravissimis firmamentis, etiam illa po- 31.

nenda sunt, si qua ex scripto legis, aut testamen-

ti, aut verborum ipsius judicii, aut alicujus sti-

pulationiS, aut cautionis opponuntur defensioni
G g 3

