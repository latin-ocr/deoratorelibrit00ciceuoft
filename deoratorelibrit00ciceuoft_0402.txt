394 DE CLARIS

moria' quidem dignos perpaucos; verum, qui
omnino nomen habuerint, nonita multos fuisse.
Sed ad sermonem institutum revertamur.

T. Torquatus, T. filius, et doctus vir ex Rho-
dia disciplina Molonis, et a natura ad dicen-
dum satis solutus atque expeditus, (cui si vita
suppeditavisset, sublato ambitu consul factus
esset) plus facultatis habuit ad dicendum, quam
voluntatis. Itaque studio huic non satisfecit:
officio vero nec in suorum necessariorum causis, ,
nec in sententia senatoria defuit. Etiam M.
Pontidius, municeps noster, multas privatas cau-
sas actitavit‚ celeriter sane verba volvens, nec
hebes in causis, vel dicam, plus etiam quam non
hebes, sed effervescens in dicendo stomacho
saepe iracundiaque vehementius3 ut non cum
adversario solum, sed etiam (quod mirabile es-
set) cum judice ipso, cujus delinitor esse debet
orator, jurgio saepe contenderet. M. Messalla
minor natu, quam nos, nullo modo inops, sed
non nimis ornatus genere verborum: prudens,
acutus, minime incautus, patronus in causis
cognoscendis componendisque diligens, magni
laboris, multae operae, multarumque causarum.
Duo etiam Metelli, Celer et Nepos, nihil in
causis versati, nec sine ingenio, nec indocti,
hoc erant populare dicendi genus assecuti. Cn.
autem Lentulus Marcellinus, nec unquam indi-
sertus, et in consulatu pereloquens visus est,
non tardus sententiis, non inops verbis, voce
canora, facetus satis. C. Memmius, L. filius,

 

