PARTITIONE'S. 471

accusatorem pro omni actore et petitore ap.
pello: possunt enim etiam sine accusatore in
causis haec eadem controversiarum genera ver-
sari,) sed haec duo sunt ei prima, causa et e-
ventus. Causam appello rationem efficiendi:
eventum, id, quod est effectum. Atque ipsa
quidem partitio causarum paulo ante in suasio-
nis locis distributa est. Quae enim in consilio
capiendo futuri temporis praecipiebantur, quam-
obrem aut utilitatem viderentur habitura, aut
efficiendi facultatem, eadem, qui de facto argu-
mentabitur, colligere debebit, quamobrem et
utilia illi, quem arguet, fuisse, et ab eo effici
potuisse demonstret. Utilitatis conjectura mo-
vetur, si illud, quod arguitur, aut spe bonorum,
aut malorum metu, fecisse dicitur: quod fit acri-
us, quo illa in utroque genere majora ponuntur.
Spectantur etiam ad causam facti, motus ani-
morum, si ira recens, si odium vetus, si ulcis-
cendi studium, si injuriae dolor: si honoris,
si gloriae, si imperii, si pecuniae cupiditas: si
periculi timor, si aes alienum, si angustiae rei
familiaris: si audax, si levis, si crudelis, si im-
potens, si incautus, si insipiens, si amans, si
commota mente, si vinolentus, si cum spe effici-
endi, si cum opinione celandi, aut, si patefac-
tum esset, depellendi criminis, vel perrumpendi
periculi, vel in longinquum tempus differendi:
aut si judicii poena levior, quam facti praemi-
um Îµ aut si facinoris voluptas major, quam dam-
nationis dolor. His fere rebus facti suspicio
G g 4

