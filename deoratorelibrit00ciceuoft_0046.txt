38 DE ORATORE

git, illa ipsa facultate, quamcunque habuit, mag·
nam essse in civitate gratiam consecutum?

26· Sed quia de oratore quaerimus, fingendus est

118· nobis oratione nostra, detractis omnibus vitiis,
orator, atque omni laude cumulatus. Neque
enim, si multitudo litium, si vanietas causarum3
si haec turba, et barbaria forensis dat locum vel
vitiosissimis oratoribus, idcirco nos hoc, quod
quaerimus, omittemus. Itaque in iis artibus, in
quibus non utilitas quaeritur necessaria, sed ani-
mi libera quaedam oblectatio, quam diligenter,
et quam prope fastidiose judicamus ? Nullae
enim lites neque controversiae sunt, quae co-
gant homines, sicut in foro non bonos oratores,
item in theatro actores malos perpeti.

119. Est igitur oratori diligenter providendum, non
uti illis satisfaciat, quibus necesse est3 sed ut
iis admirabilis esse videatur, quibus libere liceat
judicare. Ac, si quaeritis, plane, quid sentiam,
enuntiabo apud homines familiarissimos, quod
adhuc semper tacui, et tacendum putavi. Mihi
etiam quique optime dicunt, quique id facillime,
atque ornatissime facere possunt, tamen, nisi ti-
mide ad dicendum accedunt, et in exordienda
oratione perturbantur, pene impudentes videntur:

120. tametsi id accidere non potest. Ut enim quis-
que optime dicit, ita maxime dicendi difficulta-
tem, variosque eventus orationis, exspectatio-
nemque hominum pertimescit. Qui vero nihil
potest dignum re, dignum nomine oratoris, dig-
num hominum auribus efficere atque edere, is

