ORATORIBUS. 5399

quam innocentiae, sic Latine loquendi: nec
omnium tamen. Nam illorum aequales, Caeci-
lium et Pacuvium, male locutos videmus. Sed
omnes tum fere, qui nec extra urbem hanc vixe-
rant, nec eos aliqua barbaries domestica infus-
caverat, recte loquebantur. Sed hanc certe
rem deteriorem vetustas fecit et Romae, et in
Graecia. Confluxerunt enim et Athenas, et in
‘hanc urbem multi inquinate loquentes ex diver-
sis locis. Quo magis expurgandus est sermo,
et adhibenda, tamquam obrussa, ratio, quae
mutari non potest3 nec utendum pravissima
consuetudinis regula. T. Flamininum, qui cum
Q. Metello consul fuit, pueri vidimus. Existi-
mabatur bene Latine, sed literas nesciebat. Ca-
tulus erat ille quidem minime indoctus, ut a te
paulo est ante dictum: sed tamen suavitas vo·
cis, et lenis appellatio literarum, bene loquendi
famam confecerat. Cotta, quia se valde dila-
tandis literis a similitudine Graecae locutionis
abstraxerat, sonabatque contrarium Catulo, sub-
agreste quiddam planeque subrusti0um3 alia
’ quidem, quasi inculta et silvestri via, ad ean-
dem laudem pervenerat. Sisenna autem, quasi
emendator sermonis usitati cum esse vellet, ne
a C. Rusio quidem accusatore deterreri potuit,
quo minus inusitatis verbis uteretur. Quidnam
istuc est? inquit Brutus: aut quis est iste C.
Rusius? Et ille, Fuit accusator, inquit, vetus,
quo accusante Chritilium, Sisenna defendens,
dixit, quaedam ejus sputatilica esse crimina.

