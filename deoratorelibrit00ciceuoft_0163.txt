LIBER SECUNDUS. 155

ant, aut laetentur, aut moereant, aut miserean-
tur, aut punire velint, aut ad eos motus dedu-
cantur, si qui finitimi sunt, et propinqui his ac
talibus animi perturbationibus. Atque illud op· 186.
tandum est oratori, ut aliquam permotionem a·
nimorum sua sponte ipsi afferant ad causam ju-
dices, ad id, quod utilitas oratoris feret, accom-
modatam. Facilius est enim currentem (ut ai-
unt) incitare, quam commovere languentem.
Sin id aut non erit, aut erit obscurius, sicut me-
dico diligenti, priusquam conetur aegro adhibe-
re medicinam, non solum morbus ejus, cui me-
deri volet‚ sed etiam consuetudo valentis, et na-
tura corporis cognoscenda est : sic equidem cum
aggredior ancipitem causam, et gravem ad ani-
mos judicum pertractandos, omni mente in ea
cogitatione curaque versor, ut odorer quam sa-
gacissime possim, quid sentiant, quid existi-
ment, quid expectent, quid velint, quo deduci
oratione facillime posse videantur. Si se dant, 187.
et (ut ante dixi) sua sponte, quo impellimuS, in-
clinant, atque propendent ; accipio quod datur,
et ad id, unde aliquis flatus ostenditur, vela do.
Sin est integer quietusque judex, plus est ope-
ris: sunt enim omnia dicendo excitanda, nihil
adjuvante natura. Sed tantam vim habet illa,
quae recte a bono poeta dicta est fleoeanima, at-
que omnium regina rerum, oratio, nt non modo
inclinantem erigere, aut stantem inclinare, sed
etiam adversantem et repugnantem, ut impera-
tor bonus ac fortiS, capere possit.

