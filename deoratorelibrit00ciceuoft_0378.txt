50.

370 DE CLARIS

pulo probari velim. Etenim necesse est, qui ita
dicat, ut a multitudine probetur, eundem¹ doctis
probari. Nam, quid in dicendo rectum sit, aut
pravum, ego judicabo, si modo is sum, qui id
possim, aut sciam judicare ι qualis vero sit ora-
tor, ex eo, quod is dicendo efficiet, poterit in-
telligi. Tria sunt enim (ut quidem ego sentio)
quae sint efficienda dicendo: ut doceatur is,
apud quem dicetur, ut delectetur, ut moveatur
vehementius. Quibus virtutibus oratoris horum
quidque efficiatur, aut quibus vitiis orator aut
non assequatur haec, aut etiam in his labatur,
et cadat, artifex aliquis judicabit. Efficiatur
autem ab oratore, necne, ut ii, qui audiant, ita
afficiantur, ut orator velit3 vulgi assensn, et
populari approbatione judicari solet. Itaque
nunquam de bono oratore, aut non bono, doctis
hominibus cum populo dissensio fuit..

An censes, dum illi viguerunt, quos ante dixi,
non eosdem gradus oratorum vulgi judicio, et
doctorum fuisse? De popu1o si quem ita roga-
visses, ⁶ quis est in hac civitate eloquentissi-
‘ mus ?' In Antonio· et Crasso aut dubitaret, aut
hunc alius, illum alius diceret. Nemone Phi-
lippum, tam suavem oratorem, tam gravem, tam
facetum, his anteferret, quem nosmetipsi, qui
haec arte aliqua volumus expendere, proximum
illis fuisse diximus? nemo profecto. Id enim
ipsum est summi oratoris, summum oratorem
populo videri. Quare tibicen Antigenidas dix· -
erit discipulo sane frigenti· ad populum, ‘ mihi

