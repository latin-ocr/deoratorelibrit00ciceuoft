 

(91)

M. TULLII CICERONIS

DE

ORATORE

AD

Q. FRATREM

DIALOGUS, SEU LIBER 11.

MAGNA nobis pueris, Quinte frater, si memoria 1,
tenes, opinio fuit, L. Crassum non plus attigisse l.
doctrinae, quam quantum pr1ma illa puerili in-
stitutione potuisset3 M. autem Antonium om-
nino omnis eruditionis expertem atque ignarum
fuisse: erantque multi, qui, quanquam non ita
se rem habere arbitrarentur, tamen, quo facilius
nos incensos studio dicendi a doctrina deterre-
rent, libenter id, quod dixi, de illis oratoribus
praedicarent ; ut, si homines non eruditi sum-
mam essent prudentiam atque incredibilem elo-
quentiam consecuti, inanis omnis noster esse la-
bor, et stultum in nobis erudiendis patris nostri,
optimi ac prudentissimi viri, studium videretur„

