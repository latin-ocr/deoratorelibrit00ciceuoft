25.

462 OR ATORIAE

ante est dictum: quae sunt laudabilia ipsa per
se. Commoditate autem aliqua, quae sunt in
corporis aut fortunae bonis expetenda: quo-
rum alia sunt quasi quodam modo cum hones-
tate conjuncta, ut honOS‚ ut gloria: alia diver-
sa, ut vires, forma, valetudo, nobilitaS, divitiae,
clientelae.

Est etiam quasi quaedam materies subjecta
honestati: quae maxime spectatur in amicitiis.
Amicitiae autem caritate et amore cernuntur.
Nam cum deorum, tum parentum, patriaeque
cultus, eorumque hominum, qui aut sapientia
aut opibus excellunt, ad caritatem referri solet.
Conjuges autem, et liberi, et fratres, et alii, quos
usus familiaritasque conjunxit, quanquam etiam·
caritate ipsa, tamen amore maxime continen-
tur. In his igitur rebus cum bona sint, faci-
le est intellectu, quae sint contraria. Quod si
semper optima tenere possemus, haud sane,
quoniam quidem ea perspicua sunt, consilio
multum egeremus. Sed quia temporibus, quae
vim habent maximam, persaepe evenit, ut uti-
litas cum honestate certet, earumque rerum
contentio plerumque deliberationes efficit: ne
aut opportuna propter dignitatem, aut hones-
ta propter utilitatem relinquantur, ad hanc
difficultatem explicandam praecepta referamus.
Et quoniam non ad veritatem solum, sed e—
tiam ad opiniones eorum, qui audiunt, ac-
commodanda est oratio: hoc primum intel-
ligamuS, hominum duo esse genera 3 alterum

 

